# tırtıkLama

Türkçe metinlerde kelime tekrar sayılarından yola çıkarak ve makine
öğrenimi yöntemlerini kullanarak metinler arası benzerlik oranını bulan
ve olası kopya ve intihalleri tespit etmeyi amaçlayan bir araçtır.

## Neden tırtıkLama? 

**Tırtıklamak**, bir nesnede bulunan [çentik][1] veya aşınmadan meydana gelen
ve genellikle dokunarak da hissedilebilen **tırtık** kelimesinden
türeyen ve kelime kökenine bağlı anlam olarak bir nesnede tırtık
oluşturmak anlamına gelmekte olup, günlük kullanımda ise
**belli etmeden çalmak, aşırmak** anlamında kullanılmaktadır.

Türk Dil Kurumunda ise argo olarak anlamı verilen **tırtıklamak**,
["Aşırmak, çalmak"][2] olarak tarif edilmektedir.

Bu araç da Ondokuz Mayıs Üniversitesi Bilgisayar Mühendisliği Lisans
programı 7. Dönem seçmeli dersi olan **Makine Öğrenimine Giriş** dersi
final projesinde, Türkçe metinlerde kelime frekansına bağlı olarak
benzerlik ve kopya tespiti konusunda geliştirilmeye başlanıldığı
için "kopya çekmek, aşırmak" anlamlarına gelen **tırtıklamak**
fiilinin olumsuz emir kipinde kullanılan hali olan **tırtıklama**
sözcüğünün, sevdiğimiz bir hayvan olan **Lama** ya da ithafta
bulunması için **L** harfi büyütülerek **tırtıkLama** olarak
belirlenmiştir.

## Kodlar Hakkında

Bu proje, Makine Öğrenimi dersi final projesi kapsamında geliştirilmiştir.
Bu nedenle kısıtlı süre içerisinde yazılan ve iyileştirilme yapılmasına
fırsat kalmadan teslim edilen proje, teslim edildiği hali ile
yayınlanmaktadır.

Kodlarda tespit edilebilecek olası bir hata/yanlış/eksiklik/standart
dışılık gayet normal olup, kodun teslim edilmiş halinin
orijinalliğini bozmamak için en azından bir dalda (branch)
aynen korunmaya devam edilecektir.

[1]: http://www.tdk.gov.tr/index.php?option=com_gts&arama=gts&kelime=t%C4%B1rt%C4%B1k

[2]: http://www.tdk.gov.tr/index.php?option=com_gts&arama=gts&kelime=t%C4%B1rt%C4%B1klamak
