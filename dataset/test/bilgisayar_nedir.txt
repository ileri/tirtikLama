Bilgisayar Nedir? 
Kasım 13, 2017
Öncelikle derse başlamadan önce bu kavramların açıklanması ve öğrenilmesi gerekmektedir. Burada dikkat etmemiz gereken nokta dersin hiç bir yerinde ezber yapmamamız gerektiği. Ezberlemeden bu kavramları öğreneceğiz.

Peki nasıl? Çok basit öğrendiğimiz bütün kavramları gerçek hayat ile bağdaştırarak.

Başlayalım. Bilgisayar kelimesi ne demektir? Bunun için wikipedia:

"Bilgisayar,kendisine işlediğimiz bilgileri istediğimizde saklayabilen, istediğimizde geri verebilen cihaza denir. İlk elektrikli bilgisayar ENIAC'tır." diyor. 

Burada dikkat etmemiz gereken nokta bilgisayarın bilgiler üzerine çalışan bir makine olduğu, bu bilgileri işliyor, saklıyor ve gerektiğinde geri getirebiliyor. 

Tarihi olarak gelişimini incelediğimizde: 
"Bilgisayarlar, tarih boyunca, çok farklı biçimlerde karşımıza çıkmışlardır. 20. yüzyılın ortalarındaki ilk bilgisayarlar büyük bir oda büyüklüğünde olup, günümüz bilgisayarlarından yüzlerce kat daha fazla güç tüketiyorlardı. 21. yüzyılın başına varıldığında ise bilgisayarlar bir kol saatine sığacak ve küçük bir pil ile çalışacak duruma geldiler. Bu kadar küçük imal edilebilmelerinin temel nedeni 1969 yılında yarı iletkenler ile çok küçük alanlara sığdırılabilen devreler yapılabilmesidir. Şu anda kullandığımız bilgisayarlar Intel'in ilk işlemci unvanına sahip olan 4004'ten sonra bilgisayar teknolojisi hız kazanmıştır. Toplumumuz kişisel bilgisayarı ve onun taşınabilir eşdeğeri, dizüstü bilgisayarını, bilgi çağının simgeleri olarak tanıdılar ve bilgisayar kavramıyla özdeşleştirdiler. Günümüzde çok yaygın kullanılmaktadırlar. Bilgisayarın temel çalışma prensibi ikili sayı sistemi yani sadece 0 ve 1 den oluşan kodlamalardır."

Burada anlatılan klasik hikaye ilk bilgisayarların oda büyüklüğünde olduğu ve zamanla küçüldüğüdür. Buna bilgisayarın evrim geçirmesi ve gelişmesi diyebiliriz. Yani 1950'lerden günümüze bilgisayar teknolojileri sürekli ve hızlı bir şekilde gelişmiştir ve gelişmeye devam edecektir.

Burada lafı fazla uzatmak istemiyorum. Günümüzde bilgisayar deyince aklımıza elektrikle çalışan, gelişmiş işlem kapasitesi olan ve pek çok sektörde(sağlık,güvenlik,eğitim...) kullanılan bir makine geliyor. Tarihçe ve detaylı okumayı wikipedia üzerinden yapabilirsiniz. 

Peki bilgisayarlar nasıl çalışıyor. 
1) Modern bilgisayarlar bilgileri(verileri) sabit sürücüler (aşağıda) sayesinde saklıyor. 

2) Bilgiler üzerinde işlem yapmaya başladığında bunları bellek(ram-Random Access Memory) üzerine getiriyorlar.
3) Bu bilgilerde yapılacak işlemler işlemci(cpu) sayesinde gerçekleştiriliyor. İşlemci yüksek işlem kapasitesine sahip bir parçadır. Yaptığı işlemler sonucunda bir çıktı sağlar.

4) Bütün bu parçalar arasında bağlantıyı sağlayan bilgisayara ilk gücü verdiğimizde çalışmasını sağlayan ve bilgilerin parçalar arasında aktarılmasını sağlayan parçaya(şimdilik parça diyorum) anakart diyoruz.
5) Yapılan işlemlerin sonucunda bilgisayarımız bize bu bilgilerin bir sonucunu gösterir. Bunun için ekran kartını kullanır. Ekran kartları eskiden tek bir parça olarak kullanılırken günümüzde (eğer oyun bilgisayarı ya da gelişmiş grafik işlemler için kullanılmayacaksa) anakart üzerinde de bulunabilir. Bu ekran kartı çipi anakartta gömülü olarak üretilir ve anakartın çıkış kısmından(bunun da fotoğrafı altta) monitör ile bağlantı sağlanabilir. Gelin bu iki farklı ekran kartı tipini yani eğer ayrı bir parça ise harici erkan kartını, eğer anakarta gömülü olarak geliyorsa dahili ekran kartını inceleyelim.HARİCİ:
DAHİLİ:

Bu fotoğrafta masaüstü bilgisayardaki (laboratuvardaki gibi) anakartının giriş ve çıkış bağlantılarını görüyoruz. Burada VGA/D - sub port olarak isimlendirilmiş mavi bağlantı noktası dahili ekran kartı çıkışını gösteriyor. Diğer giriş çıkış birimlerini inceleyebilirsiniz (fare-klavye-usb-ethernet(internet bağlantısı için)-ses-hdmi-dvi(görüntü için) vb. )

Sonuç olarak bilgisayarın nasıl çalıştığını ve temel olarak hangi parçalardan meydana geldiğini görmüş olduk. Dizüstü bilgisayarda anakart, işlemci, ram vs. aynı mantıkla vardır ve klavyenin altında konumlandırılmıştır. Tabi biraz daha küçük olarak üretilmişlerdir. Kullandığımız akıllı telefonlarda aşağı yukarı aynı mantıkla çalışmaktadır.

Şimdi bu yazımızda bilgisayar kavramına değindik. Umarım faydalı olmuştur. Bu konu ile ilgili soruları aşağıda yazabilirsiniz. İyi günler.